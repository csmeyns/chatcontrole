# Chatcontrole

### De EU wil al je privéberichten scannen

De Europese Commissie heeft een nieuw wetsvoorstel ingediend. Dit wetsvoorstel staat bekend als ‘chatcontrole’.

De voorgestelde wet is erg slecht. Met deze wet zouden overheden namelijk álle digitale berichten van iedereen in de EU kunnen lezen—ook die van jou in Nederland dus.

**Het scannen van al je digitale communicatie zou een grove inbreuk vormen op jouw fundamentele rechten.**

Deze website geeft informatie over wat chatcontrole is, waarom het schadelijk is, en wat er tegen gedaan kan worden.

Heb je goede ideeën of wil je helpen? Heel graag! Stuur een bericht of een mailtje naar `chatcontrole` at `proton.me`.
