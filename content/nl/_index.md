---
title : "Chatcontrole: Je privéberichten gaan gescand worden"
description: "Chatcontrole is een gevaarlijk wetsvoorstel van de Europese Commissie om alle digitale communicatie te scannen. De wet zou een grove inbreuk op fundamentele rechten zou maken."
lead: |
    De Europese Commissie heeft een nieuw wetsvoorstel ingediend om bepaalde vormen van criminaliteit tegen te gaan. Dit wetsvoorstel staat bekend als ‘chatcontrole’.<br><br>

    Criminaliteit bestrijden is op zich uiteraard prima, maar de voorgestelde wet is erg slecht. De wet zou regeringen namelijk in staat stellen om alle digitale berichten van alle burgers in de EU te scannen—ook die van ons in Nederland.<br><br> 

    <b>Het scannen van al onze digitale communicatie zou een grove inbreuk vormen op de fundamentele rechten van Nederlandse burgers.</b>
date: 2020-10-06T08:47:36+00:00
lastmod: 2020-10-06T08:47:36+00:00
draft: false
images: []
---

## Wat is er aan de hand?

De Europese Commissie heeft een nieuw wetsvoorstel ingediend om bepaalde vormen van criminaliteit tegen te gaan, door alle digitale berichten van alle burgers in de EU te scannen. De voorgestelde wet is slecht. De wet vereist dat alle berichten op online communicatiediensten in de EU worden gecontroleerd, zonder enige grond van verdenking, zonder rechtelijk bevel. 

Wat betekent dit concreet? Concreet betekent dit dat al je e-mails, al je berichtjes, en al je video- en spraakoproepen automatisch gescand zullen worden om te kijken of er eventueel iets illegaals in voorkomt. 

De wet zal vrijwel alle digitale communicatiediensten die we in Nederland gebruiken treffen. Bijvoorbeeld:

- Berichtendiensten zoals Whatsapp, Snapchat, Telegram of Twitter
- Sociale media zoals Instagram, TikTok of Facebook
- Berichten in spelletjes zoals FIFA, Minecraft, GTA, en Call of Duty
- Videobellen, zoals op Zoom, Skype, of Facetime

Al jouw berichten zullen worden gescand. Alle gebruikers van publieke communicatiediensten worden bij voorbaat al verdacht van crimineel gedrag.

De scan vindt direct op je eigen computer, mobieltje of tablet plaats, nog voordat je bericht (eventueel versleuteld) verzonden wordt. Je apparaat wordt een afluistermachine voor de Europese overheid.

## Wat kan je doen? 

### 📢 1. Informeer

Informeer zoveel mogelijk mensen. Deel de link naar deze pagina! Email [je Europarlementariër](https://www.europarl.europa.eu/meps/nl/full-list/all). Start een publiek gesprek over het gevaar van chatcontrole. Zorg dat politici weten dat de wet een enorm slecht idee is.

### ✍️ 2. Teken de petitie

Teken [de petitie](https://civicrm.edri.org/stop-scanning-me) tegen chatcontrole wetsvoorstel van de Europese Commissie (formulier in het Engels 🇬🇧). Hoe meer mensen tekenen, hoe sterker het signaal dat deze wet niet gewenst is.

### 🤝 3. Help mee

Heb je goede ideeën of wil je helpen? Heel graag! 🤗 Stuur een mailtje op `{{< email user="chatcontrole" domain="proton.me" >}}` en we nemen contact op.

## Meer informatie
- [Het huidige wetsvoorstel (12 september 2022)](https://eur-lex.europa.eu/legal-content/EN/TXT/?uri=CELEX%3A52022PC0209) 🇳🇱 🇪🇺
- [Meer details over de geplande wet en de tijdlijn](https://www.patrick-breyer.de/en/posts/chat-control/) 🇬🇧
- [Lezing over ChatControl bij BornHack](https://media.ccc.de/v/bornhack2022-4190-danger-client-side-sca) 🇬🇧 
- [Chatsurveillance in China tegen pro-democratische protesten](https://www.technologyreview.com/2022/10/16/1061713/wechat-accounts-begging-tencent-beijing-protest/) 🇬🇧
- [De Stop Scanning Me-campagne](https://stopscanningme.eu/en/) 🇬🇧
- [Chatcontrole schaadt vrije software](https://fsfe.org/news/2022/news-20221026-02.html) 🇬🇧
- [Feiten over scannen aan de clientzijde](https://www.internetsociety.org/resources/doc/2020/fact-sheet-client-side-scanning/) 🇬🇧
- [Chatcontrole vormt een acute bedreiging voor open source software in de EU](https://netzpolitik.org/2022/chatkontrolle-akute-gefahr-fuer-offene-software/) 🇩🇪 
- [Hoogleraar cryptografie: "De EU-chatcontrolewet is het meest alarmerende wetsvoorstel dat ik ooit heb gelezen. Het is een ontwerp voor het meest ingrijpende tekst- en beeldbewakingssysteem dat de vrije wereld ooit heeft gezien."](https://ioc.exchange/@matthew_d_green/110001087185622691) 🇬🇧 
- [Deense anti-chat controlewebsite](https://chatcontrol.dk/) 🇩🇰 
- [Duitse alliantie tegen ChatControl](https://chat-kontrolle.eu/) 🇩🇪 
- [Zweedse anti-chat controlewebsite](https://chatcontrol.se/) 🇸🇪 
